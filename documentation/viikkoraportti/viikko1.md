# Viikkoraportti 1

### Käytetty aika

Käytin aikaa aiheen valintaan sekä siihen perehtymiseen, dokumentaation
kirjoittamiseen ja itse projektin luontiin ja ohjelmointiin yhteensä noin 12
tuntia.

## Raportti

Luin alkuviikosta hieman shakkialgoritmeista, jotta saisin jonkinlaisen
yleiskuvan tavoitteesta. Syvempi perehtyminen ja shakkitekoälyn koodaus on
tarkoitus aloittaa ensi viikosta.

Tällä viikolla loin projektin ja rakensin toimivan ja käyttömukavuudeltaan
kohtuullisen shakkisovelluksen. Shakkilogiikka ja komentorivitoiminnallisuus
perustuvat valmiisiin kirjastoihin, joka mahdollisti nopeasti toimivan
sovelluksen kehittämisen. Nyt rakennettuun pohjan kanssa on helppo jatkaa ja sen
avulla on mahdollista testata kehitettävää algoritmia.

Haastetta aiheutti eniten komentorivisovelluksen kehittäminen. Olen tottunut
tekemään nettisivupohjaisia sovelluksia, joten komentoriviargumenttien
miettiminen ja komentorivikirjastoon tutustuminen vei aikaa. En saanut Unicoden
shakkisymboleita toimimaan kunnolla terminaalissa ja jouduin tyytymään
kirjainten käyttöön niiden sijaan.

Teknologiavalintana Denon käyttö sekä poisti, että loi ongelmia. Projektin
alustaminen onnistui vaivatta Denon sisäänrakennetun TypeScript-tuen sekä
linttaus-, formatointi- ja testausominaisuuksien vuoksi. Denosta löytyy myös
valmis testikattavuusseuranta, joka auttaa tulevilla viikoilla. Internetistä
löytyy kuitenkin uudehkolle ajoympäristölle selvästi vähemmän ohjeita kuin
vakiintuneemmille teknologioille, mutta onnistuin lopulta löytämään kaiken
tarvittavan.

Sovellus on tällä hetkellä tilassa, jossa käyttäjä voi pelata "tekoälyä", joka
valitsee siirtonsa satunnaisesti, vastaan. Ensi viikolla on tarkoitus aloittaa
sovelluksen testaus ja itse shakkitekoälyn rakentaminen.
